# Розширення SQLantern для CMS (Joomla, OpenCart)
Поточна версія: v1.9.14β (публічна бета)\
Ліцензія: [GNU General Public License v3.0](LICENSE)

Це офіційний репозиторій розширень SQLantern для CMS: інтеграції SQLantern із Joomla та OpenCart.\
Він містить як готові для встановлення zip-архіви (для встановлення в панелі керування сайтом), так і вихідний програмний код (в [src](src)).\
SQLantern і розширення для CMS - це вільне програмне забезпечення із відкритим програмним кодом.

Інтеграції зроблені авторами SQLantern і це його найбільш рекомендовані для встановлення версії (якщо Вам підходять їхні обмеження): вони найбільш безпечні, їх найпростіше встановити і найлегше використовувати.

SQLantern - це багатопанельний і багатоекранний менеджер баз даних.\
Дізнайтесь більше [в офіційному репозиторії](https://github.com/nekto-kotik/sqlantern/README_uk.md).\
Відвідайте демо на [sqlantern.com](https://sqlantern.com/uk/)

## Це найкраща версія SQLantern
### Ця версія найбезпечніша
Розширення SQLantern повністю інтегровані із безпекою CMS і **не мають** окремої форми із логіном/паролем (яку можна було б брутфорсити).\
Лише адміни сайту, що мають права на доступ до розширення, можуть ним користуватись (і звісно, лише коли розширення включене).\
Використовуйте неочевидні складні логіни та паролі і регулярно їх змінюйте, включіть двофакторну автентифікацію, і Ви будете прийнятно захищені.\
(Чи треба додатково нагадувати, що на публічних точках доступу до інтернету треба бути особливо обережними?)

### Цю версію найлегше встановити
Не треба завантажувати файли на FTP, клонувати git, чи розпаковувати на сервері архів.\
Скачайте zip-файл і встановить його в адмінці сайту, як будь-яке інше розширення.

### Цією версією найлегше користуватись
Розширення додають новий пункт меню в адмінці.\
Не треба пам'ятати чи записувати URL SQLantern'у, посилання завжди під рукою, в головному меню.\
Не треба нікуди записувати логін і пароль від бази даних, розширення автоматично використовує доступи з конфігурації CMS.\
Не треба вводити логін і пароль, і обирати базу зі списку - база даних відкривається лише в два кліки.

## Відмінність від інших версій SQLantern
На відміну від інших версій, де треба вказувати логін і пароль, і можна обирату будь-яку базу даних, що доступна під цим логіном, ці розширення надають негайний доступ до бази даних вебсайту, і лише до неї однієї.\
Ви обмежені сервером і базою даних вебсайту, і неможливо приєднатись до іншого серверу чи відкрити іншу базу даних.\
В цій версії в принципі неможливо ввести логін і пароль. Панелей зі з'єднаннями і панелей із базами даних в цій версії не існує, і навіть якщо ви їх хакнете, вони не працюватимуть.

Розширення під кожну CMS також мають додаткові обмеження.

## Як запобігти закінченню адмінської сесії
Включіть "Підтримувати з'єднання" в панелі із таблицями: ![](https://sqlantern.com/images/icon_keep_alive.png)\
Це включить періодичну фонову підтримку з'єднання із сервером, і буде подовжувати сесію адміна, якщо це можливо (в той самий спосіб, яким це роблять Joomla і OpenCart).\
Нажаль, це подовжує лише сесії в базі даних, але не "вбудовані" ("native") сесії.\
Окрім того, це автопродовження може бути перервано і відмінене самим браузером, якщо він _скине_ (_discard_) таб із SQLantern (якщо Ви не знаєте, дуже спрощуючи, це стається якщо таб довго був "на фоні").

## SQLantern для Joomla
### Встановлення
Скачайте `joomla-sqlantern-plugin.zip` прямо тут з GitHub (зі списку файлів або "Релізів"), або з [sqlantern.com](https://sqlantern.com/uk/).\
**Joomla 3**: Встановіть його в "Розширення > Менеджер > Встановлення".\
**Joomla 4**: Встановіть його в "Система > Встановлення > Розширення".\
Одразу після встановлення плагін автоматично включений і за замовчанням доступний для користувачів групи "Super Users".\
Тепер можна користуватись пунктом меню ("Система > SQLantern" в Joomla 3, просто "SQLantern" в Joomla 4).

Пункт меню в Joomla 3:\
![](https://sqlantern.com/images/uk_cms_joomla3_menu_item.png)

Пункт меню в Joomla 4:\
![](https://sqlantern.com/images/uk_cms_joomla4_menu_item.png)

Щоби змінити групу користувачів чи виключити плагін (зняти з публікації), знайдіть його в "Розширення > Плагіни" (Joomla 3), або "Система > Керування > Плагіни" (Joomla 4).

### Видалення
Плагін видаляється в "Розширення > Менеджер > Керування" (Joomla 3), або "Система > Керування > Розширення" (Joomla 4), як будь-який інший: знайти, відмітити, натиснути "Видалити".

### Обмеження версії для Joomla
Підтримується лише обробник сесії "База даних".\
Підтримується лише драйвер баз даних `mysqli` (`public $dbtype = 'mysqli';` в "configuration.php", або "MySQLi"/"MySQL (PDO)" в `Тип бази даних` в панелі керування).
Плагін доступний тільки користувачам _однієї групи_ - лише тієї, що має права доступу до плагіну (за замовчання це "Super Users").

### Сумісність версії для Joomla
Joomla 3.5+\
Joomla 4.x

## SQLantern для OpenCart
### Встановлення
Скачайте `sqlantern_opencart.ocmod.zip` прямо тут з GitHub (зі списку файлів або "Релізів"), або з [sqlantern.com](https://sqlantern.com/uk/).\
Встановіть його в "Модулі/Розширення > Установка модулів/розширень".\
Перейдіть в "Система > Користувачі > Групи користувачів".\
Відкрийте Групу користувачів, до якої Ви належите (скоріш за все, "Administrator"), відмітьте "extension/module/sqlantern_opencart" в **обох списках** "Дозволено перегляд" і "Дозволено внесення змін", збережіть зміни.\
Перейдіть в "Модулі/Розширення > Модулі/Розширення", оберіть тип модуля "Модулі".\
Знайдіть в списку "SQLantern", натисніть "Інсталювати" (зелена кнопка із "+").\
Тепер можна користуватись пунктом меню "Система > SQLantern".

![](https://sqlantern.com/images/uk_cms_opencart_menu_item.png)

Розширення SQLantern _не є модифікатором_, і як таке не може ні з чим конфліктувати (конфлікт із іншим модулем буде феноменом).\
Не потрібно оновлювати модифікатори, щоби включити чи виключити цей модуль.

### Видалення
**OpenCart 2**: Нажаль, повноцінного видалення розширень в OpenCart 2 немає. Файли можна видалити лише вручну (список файлів для видалення дивіться в `src/sqlantern-opencart/upload`).\
**OpenCart 3**: Модуль видаляється в "Модулі/Розширення > Установка модулів/розширень", як і більшість інших розширень.

### Обмеження версії для OpenCart
Підтримується лише драйвер баз даних "mysqli".
Підтримуються лише двигуни сесії (_session engine_) "db" і "native".

### Сумісність версії для OpenCart
OpenCart/ocStore 2.3.x\
OpenCart/ocStore 3.x

## Авторські права
SQLantern, код PHP, а також код PHP і JS розширень для CMS:\
(C) 2022, 2023 Михайло Графський aka nekto

SQLantern, код JS, HTML, CSS:\
(C) 2022, 2023 Світлана Мілітовська

Simplebar:\
Зроблений Adrien Denat з форку Jonathan Nicol\
https://github.com/Grsmto/simplebar